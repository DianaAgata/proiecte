<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <meta http-equiv="X-UA-Compatible" content="ie=edge">
    <title>Cetatea Rasnov</title>
    <link rel="stylesheet" href="style.css">
</head>

<body>
    <a href="index.html" class="webPages" >Home</a>
    <a href="cetateaFagaras.html" class="webPages">Cetatea Fagaras</a>
    <a href="cetateaRasnov.html" class="webPages">Cetatea Rasnov</a>
    <a href="cetateaRupea.html" class="webPages">Cetatea Rupea</a>

    </br>
    </br>
    <h1>Cetatea Rasnov</h1>
    <img class="fortress" src="http://www.rador.ro/wp-content/uploads/2015/08/Cetatea-Rasnov-201111211022521.jpg" alt="Cetatea Rasnov">
    <button onclick="showRasnov()" class="button">Program vizitare</button>
    </br>
    <p> CETATEA DACICĂ</p>
    <p> Pe Dealul Cetăţii, cercetările arheologice au demonstrat existenţa unor elemente de fortificaţie încă din epoca bronzului.
        Sistemul defensiv consta din 3 şanţuri şi tot atâtea valuri de apărare, plasate în punctul vulnerabil, adică spre
        Est. Fortificaţia dacică este anterioară cuceririi Daciei de către romani şi se pare a-şi afla sfârşitul în preajma
        războaielor dacice. Ultimele cercetări arheologice (2010) par a confirma existenţa pe Dealul Cetăţii a celebrei ,,Comidava”,
        aşezare dacică menţionată între ,,oraşele strălucite ale Daciei” de către geograful Claudius Ptolemeu din Alexandria
        Egiptului. Latinizat, toponimul a devenit ,,Cumidava” şi sub această formă apare pe un monument din timpul împăratului
        roman Alexander Severus (222-235 după Christos).</p>
    <p>CETATEA TEUTONĂ</p>
    <p> Cetatea medievală se presupune că a fost construită în perioada 1211–1225, cât a durat stăpânirea teutonă în Ţara Bârsei,
        iar după plecarea cruciaţilor, cetatea din lemn a fost reconstruită sau transformată în una din piatră. Deşi nu există
        nici o menţiune documentară care să confirme această ipoteză, totuşi, fortificarea colinei încă din antichitate,
        sarcinile militare primite de comunitatea săsească din Ţara Bârsei în a doua jumatate a secolului al XIII-lea, tehnica
        construcţiei, fundaţia şi elevaţia primei incinte, identificate de majoritatea istoricilor în secolul al XIII-lea,
        ar putea fi argumente care să susţină ipoteza existenţei unei cetăţii anterioare primei menţiuni documentare.</p>
    <p>BURGUL DE PE DEAL</p>
    <p> Prima menţiune documentară a cetăţii de la Râşnov se referă la o fortificaţie puternică care rezistă asediului inamic
        şi salvează vieţile locuitorilor refugiaţi între zidurile sale şi datează din anul 1335, când în timpul unei invazii
        a tătarilor în Transilvania, Ţara Bârsei a fost pustiită în întregime. În anul 1421 este atestat primul asediu otoman.
        Însă cetatea rezistă eroic şi turcii ridică asediul îndreptându-se spre Braşovul încă nefortificat, pe care îl distrug.
        Turcii au mai asediat fără succes cetatea din Râşnov şi în campaniile din 1436 si 1441. Atât în timpul catastrofelor
        naturale, cât şi a invaziilor militare şansa supravieţuirii aşezării de la poalele muntelui Postăvarul a fost refugierea
        locuitorilor săi în cetatea ridicată pe dealul ce domină drumul Branului. Cetatea, aşezată pe o stâncă abruptă, este
        accesibilă numai pe latura răsăriteană. Astfel, arhitectura sa a fost adaptată reliefului, fortificarea urmărind
        eficienţa apărării dealului, fără nici un fel de pretenţii arhitecturale de înfrumuseţare. Impozantă prin amplasament,
        pusă în evidenţă şi de dealul defrişat, cetatea a avut ziduri ridicate la o înălţime medie de 5 m., un număr maxim
        de 8 bastioane şi o intrare puternic fortificată. Cetatea comunităţii râşnovene are două curţi: exterioară şi interioară.
        În curtea exterioară, numită ,,curtea din faţa cetăţii” sau ,,grădina cetăţii", erau adăpostite vitele. Încă din
        secolul al XIV-lea, în curtea exterioară a fost ridicată o capelă. Intrarea principală în curtea interioară a cetăţii
        este precedată de o construcţie circulară fortificată, prevăzută cu numeroase guri de tragere, două herse şi un drum
        de strajă (Barbacana de Est). Datorită numeroaselor invazii militare, cetatea a fost ,,a doua vatră a Râşnovului",
        locuitorii târgului respectând de fiecare dată acelaşi scenariu salvator: refugierea în cetate şi apoi refacerea
        aşezării. În incinta cetăţii erau căsuţele locuitorilor (până în prezent au fost identificate 83 de încăperi), care
        serveau ca adăpost şi cămară în timpul asediilor. În cel mai înalt punct al cetăţii, saşii reformaţi au ridicat în
        prima jumătate a secolului al XVII-lea o capelă nouă.</p>
    <p>FÂNTÂNA CETĂŢII</p>
    <p> Marele dezavantaj al locuirii cetăţii îl constituia lipsa alimentării cu apă. Când asediile se prelungeau, iar rezervele
        de apă erau pe sfârşite, refugiaţii din cetate ieşeau noaptea pe poarta principală şi aduceau lichidul vital de la
        un izvor ştiut numai de ei. În martie 1612, principele Transilvaniei Gabriel Bathory, duşman al saşilor, în încercarea
        de a restrânge libertăţile comunităţii saxone transilvănene, a organizat o campanie militară în sudul Transilvaniei.
        Cetatea Râşnov era apărată de locuitorii din Râşnov, Ghimbav, Cristian şi un detaşament de ostaşi români, care făcuseră
        parte din armata domnitorului muntean Radu Şerban. Cronicarii saşi susţin că tunurile armatei lui Bathory nu au provocat
        decât mici stricăciuni zidurilor, însă asediul a devenit deosebit de eficient după ce o parte din trupele inamice
        au ocupat panta estică, blocând accesul apărătorilor la izvor. Pe 3 aprilie 1612, după negocieri cu principele, fruntaşii
        comunităţii râşnovene au predat cetatea. Râşnovul a reluat stăpânirea în iunie 1613, în urma unei înţelegeri cu principele,
        prin care saşii plăteau acestuia o răscumpărare în valoare de 3000 florini pentru predarea cetăţilor Râşnov şi Bran.
        Luptele din 1612 au dovedit necesitatea săpării unei fântâni. Puţul cetăţii a fost săpat în perioada 1623-1640, până
        la o adâncime de 76 stânjeni, adică 146 m. Deşi există legenda amenajării fântânii de către doi prizionieri turci,
        cărora li s-a promis eliberarea la terminarea lucrării, fântâna a fost făcută de către meşteri saşi tocmiţi de primăria
        Râşnovului. Ea a fost folosită până în anul 1850.
    </p>
    <p>COMOARA CETĂŢII</p>
    <p>Cu prilejul asediului de la 1613, partea superioară a turnului Báthory a fost distrusă. Sub zidul prăbuşit a rămas inventarul
        turnului de apărare: trei căni de cositor cu capac, arme, instrumente, unelte de fier, ghiulele de piatră, ceramică,
        un ac de păr aurit şi, cea mai valoroasă parte a tezaurului 416 monede de argint. ,,Zestrea” turnului de apărare
        a fost descoperită în 2001.</p>

    <script>
        function showRasnov() {
            alert("Luni - Duminica : 9:00 - 19:00");
        }
    </script>

</body>

</html>